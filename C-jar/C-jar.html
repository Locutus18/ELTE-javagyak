<h1>Jar fájlok</h1>

<p>Java Archive, appletek aláírhatók (felemelt biztonsági korlát), tömörít (sima
zip file), hordozhatóság (pl. mobilra), duplaklikkre indul, verziókövetés
(manifest entry-ken keresztül).</p>

<pre><code>jar --help
</code></pre>

<p>Fontosabb műveletek:</p>

<ul>
<li>Tartalom listázása: <code>jar tf foo.jar</code></li>
<li>Kicsomagolás: <code>jar xf foo.jar</code>  </li>
<li>Futtatás: <code>java -jar foo.jar</code> </li>
<li>Új jar létrehozása <code>jar cf mibe.jar miket</code> </li>
</ul>

<h2>Új jar létrehozása</h2>

<p><strong>Alakja:</strong></p>

<pre><code>jar cf [foo.jar] [miből]
</code></pre>

<ul>
<li><code>c</code> : Ez a kapcsoló azt mutatja, hogy szeretnénk létrehozni egy új archívumot.
Konvenció, hogy jarnak nevezzük ezeket az állományokat, de ez nem kötelező.</li>
<li><code>f</code> : Ezzel mondjuk meg a programnak, hogy fájlból szeretnénk dolgozni. E
nélkül az std. inputról várja a bemenetet.</li>
<li><code>miből</code> : Ezeket a fájlokat csomagoljuk be. Ezek lehetnek egész könyvtárak,
könyvtárstruktúrák vagy csak 1 darab classfájl.</li>
</ul>

<p>Miután létrehoztuk az archívumot, még van egy apró dolgunk: módosítanunk kell a
manifestet (A manifest egy olyan fájl, ami automatikusan generálódik a
létrehozásnál, de akár le is cserélhető. Az a lényege, hogy metainformációt
tartalmaz az archívumról, pl. ki, mikor fordította, milyen fordítóval, mi a
futtatandó osztály, milyen <strong>classpath beállítások</strong> tartoznak hozzá (ha van
benne ilyen, mást nem is vesz figyelembe), etc.), hogy megmondjuk mely
osztályból kell indítani a <code>main()</code> függvényt. Erre csak akkor van szükség, ha
futtathatóvá szeretnénk a tenni a jart. Ezt úgy tehetjük meg, hogy létrehozunk
egy sima txt fájlt (pl. <code>mainClass.txt</code>), amibe egyetlenegy sort kell begépelni:</p>

<pre><code>Main-Class: MAIN_CLASS_NEVE
</code></pre>

<p><em>(pl. Hellow.class esetén Hellow)</em></p>

<blockquote>
  <p><strong>Gotcha</strong> A fájl utolsó sora tartalmazzon egy üres sort, mert
<em>az utolsó sor nem lesz feldolgozva</em>!</p>
</blockquote>

<p>Ezután frissíteni kell a manifestet (update):</p>

<pre><code>jar umf mainClass foo.jar
</code></pre>

<p>Futtatni vagy klikkeléssel, vagy a következő paranccsal lehet:</p>

<pre><code>java -jar foo.jar
</code></pre>

<h2>Feladat</h2>

<p>Készíts egy futtatható jar fájlt a következő <code>HelloWorld</code> programból! A package
struktúra megtartására figyelj!</p>

<p>``` java
package jars;</p>

<p>public class HelloWorldApp {
    public static void main(String args[]) {
        System.out.println("Hello World!");
    }
}
```</p>
