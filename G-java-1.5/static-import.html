<h1>Static Import</h1>

<blockquote>
  <p><strong>Megjegyzés</strong> Az alábbi fejezetet a Java 1.5 egy bevezetőjének (kissé átdolgozott) magyar fordítását tartalmazza. A fordítást köszönjük Márton Dávidnak! </p>

<p><a href="http://download.oracle.com/javase/1.5.0/docs/guide/language/static-import.html">http://download.oracle.com/javase/1.5.0/docs/guide/language/static-import.html</a></p>
</blockquote>

<hr />

<p>Ahhoz, hogy statikus tagokhoz hozzáférjünk, az őket tartalmazó osztály nevével kell hivatkoznunk rájuk. Például:</p>

<p><code>java
double r = Math.cos(Math.PI * theta);       //Math (mindkétszer piros)
</code></p>

<p>Gyakran előfordul, hogy ennek megkerülése érdekében valaki a statikus tagokat egy interface-ben helyezi el, majd ebből az interface-ből származtat. Ez csúnya dolog, olyan csúnya, hogy még külön nevet is kapott: Konstans Interface Antiminta (<em>Constant Interface Antipattern</em>) (lsd.: <a href="http://java.sun.com/docs/books/effective/" title="Effective Java">Effective Java</a> 17 .szakasz). A probléma az, hogy ha egy osztály egy másik osztály statikus tagját használja az mindössze implementációs kérdés. Ugyanakkor, ha egy osztály implementál egy interface-t, az részévé válik az oszály publikus API-jának. Implementációs részletek viszont nem kerülhetnek ki a publikus API-ba.</p>

<p>A statikus import konstrukció minősített név nélküli hozzáférést biztosít statikus tagokhoz, <em>anélkül</em>, hogy azokat egy másik típustól kellene örökölni. Helyette a program egyesével importálja a tagokat:</p>

<p><code>java
import static java.lang.Math.PI;
</code></p>

<p>vagy az összeset együtt:</p>

<p><code>java
import static java.lang.Math.*;
</code></p>

<p>Amint a statikus membereket importáltuk, minősített név nélkül használhatjuk őket:</p>

<p><code>java
double r = cos(PI * theta);
</code></p>

<p>A statikus import deklaráció analóg az import deklarációjával. Míg a normál import-ok csomagokban lévő osztályokat importálnak, lehetővé téve, hogy azokat a csomagnév nélkül használjuk, a statikus import segítségével statikus metódusokat importálhatunk osztályokból, és használhatjuk őket az osztálynév nélkül.</p>

<p>Mikor használj statikus importot? <strong>Minél ritkábban</strong>. Csak akkor használd, ha másképp arra éreznél késztetést, hogy lokális másolatot készíts konstantokról, vagy hogy megsértsd az öröklődést. (Konstans Interface Antiminta). Más szóval, akkor használd, ha egy-egy osztály statikus tagját gyakran használod a kódodban. Ha túl sokszor használod, az könnyen olvashatatlanná és nehezen karbantarthatóvá teheti a programod, az által, hogy a program névtere "beszennyeződik" mindazokkal a statikus tagokkal, amelyeket importáltál. Akik a kódod olvassák (köztük te is, pár hónappal annak megírása után) nem fogják tudni, hogy melyik statikus tag melyik osztályhoz tartozik. Egy osztály <em>összes</em> statikus tagjának importálása különösen megnehezíti az olvashatóságot; ha csak egy-két tagra van szükséged, külön importáld őket! Megfelelően használva, a static import <em>javítja</em> a programod olvashatóságát, azáltal hogy megszünteti az osztálynevek ismétlődését.</p>

<hr />
