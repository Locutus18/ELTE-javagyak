<h1>ZH gyakorlás</h1>

<p>Az alábbi feladat a ZH-ra való felkészülést segíti.</p>

<h2>Feladatleírás</h2>

<p>Készíts egy számítógépes játék értékelő alkalmazást! A rendszer az alábbi
konzolos felülettel rendelkezzen:</p>

<pre><code>[1] Új értékelés felvétele
[2] Értékelések rendezett megjelenítése
[3] Értékelések mentése
[4] Értékelések betöltése
---------------------------------------
Választás:
</code></pre>

<h3>Funkciók</h3>

<p>Az egyes funkciók részletesebb leírása.</p>

<h4>Új értékelés felvétele</h4>

<p>Az értékelésekről alapvetően az alábbi adatokat kell nyilvántartani, ezt
tetszőleges adatszerkezetben megoldhatod:</p>

<ul>
<li>Cikkszám, amely egy egyedi azonosító</li>
<li>A játék neve</li>
<li>A játékhoz eddig leadott értékelések átlaga százalékban</li>
</ul>

<p>Példa:</p>

<pre><code>CIKK-001    Baldur's Gate I     95%
CIKK-002    Dragon Age          93%
CIKK-003    Mass Effect 2       91%
CIKK-004    Trine               84%
</code></pre>

<p>Ha a felhasználó egy új értékelést szeretne regisztrálni a rendszerben, akkor a
következőt kell tennünk:</p>

<ul>
<li>ha a megadott cikkszám már létezik, akkor csak egy újabb százalékos értékelést
kell regisztrálni (amely aztán módosítja az eddigi szavazatok átlagát)</li>
<li>ha a megadott cikkszám még nem létezik, akkor be kell kérni az értékelni
kívánt játék nevét, majd az első meghatározó értékelést</li>
</ul>

<h5>Inputkezelés</h5>

<ul>
<li>Az azonosító formátumát tetszőlegesen választhatod, de erősen ajánlott, hogy
ne használd benne a <code>:</code> karaktert.</li>
<li>Játék neve nem tartalmazhat <code>:</code> karaktert.</li>
<li>Ha a felhasználó nem megfelelő százalékos értékelést ad (megfelelő input az
<code>[1..100]</code> intervallum bármely eleme), azt egy <em>saját kivétel</em> bevezetésével
kezeld le!</li>
</ul>

<h5>Átlagszámítás</h5>

<p>Erre több megoldás van, legegyszerűbb az eddigi összes értékelést tárolni,
viszont az eddigi értékelések száma, átlaga, valamint az új értékelés alapján
konstans időben meghatározható.</p>

<h4>Értékelések rendezett megjelenítése</h4>

<p>A program listázza ki az általa aktuálisan felügyelt értékeléseket, a százalékos
értékelések szerinti csökkenő sorrendben.</p>

<p>Ehhez használd a <em>Java Collections Framework</em> által kínált szolgáltatásokat
(<code>java.util.Collections</code>)!</p>

<h4>Perzisztencia</h4>

<p>Mentsük el a felhasználó által megadott aktuális értékelések listáját az általa
megadott fájlba (az egyes adattagokat <code>:</code> karakterrel válasszuk el egymástól).</p>

<p>A program legyen képes ezeket az adatokat visszatölteni, azonban ha hibás az
input, keletkezzen egy saját <code>Error</code> (lekezelni nem muszáj)!</p>
